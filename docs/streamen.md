# Content creëren op Tedeapolis

## Introductie

Dit document is opgesteld om wat duidelijkheid te bieden wat betreft het creëren van content op Tedeapolis. Het is uiteraard toegestaan om contrent te creëren op Tedeapolis, echter zijn hier wel regels aan verbonden. Deze regels gelden voor elke speler die content wilt creëren en niet enkel voor de content creators zoals aangewezen in de Tedeapolis discord.

## Regels

1. Het is verplicht dat als je live bent, en je deelneemt aan een Discord chat als overheidsdienst, dat je een rood balletje voor jouw naam zet: `:red_circle:`
2. Zorg ervoor dat de mensen met wie je in Discord zit afweten van het feit dat je content creërt.
3. Je bent als content creator een visite kaartje voor Tedeapolis. Mochten er dingen gebeuren, laat het ons weten.
4. Doordat je jezelf vrij makkelijk in de picture zet, kunnen wij wat strenger zijn tegen streamers aangezien we live beelden van ze hebben.
5. Mocht je iets zien bij een andere content creator wat je niet bevalt. Spreek dan een stafflid aan.
6. FailRP, RDM, VDM en dat soort zaken On-Stream (ook off-stream natuurlijk) wordt direct bestraft.
7. De naam Tedeapolis moet in de titel van de video's of livestreams staan zodat het ook door ons gevonden kan worden.
8. Het is niet toegestaan om drugs locaties op het vasteland van Tedeapolis te tonen in video's of livestreams.
9. Het is niet toegestaan voor content creators vanuit overheidsdiensten om discord porto te laten horen op video's of livestreams.
10. Het is niet toegestaan om deepwebkanalen, telefoonnummers of andere inhoudelijke informatie van telefoons te tonen in video's.
11. Tijdens een livestream is het verplicht om gebruik te maken van streamermodus. Hiermee wordt informatie zoals vernoemd in lid 10 verborgen.  

## Sancties

* Bij het tonen van alle drugs gerelateerde locaties op het vasteland van Tedeapolis zal er bij de eerste overtreding een straf volgens de 5e categorie worden uitgedeeld, bij een volgende overtreding zal er over worden gegaan naar een straf van de 6e categorie.
* Bij het tonen van inhoudelijke informatie op de telefoon (nummers, deepwebkanalen, e.d.) zal er bij de eerste overtreding een straf van de 1e categorie uitgeschreven worden. Bij herhaaldelijke overtreding zal ter beoordeling van een stafflid de straf verhoogd kunnen worden.
* Wanneer een deepwebkanaal die aangemaakt is door Tedeapolis zelf (vb. witwas kanaal) getoond wordt zal een straf volgens de 3e categorie volgen. Bij herhaaldelijke overtreding zal ter beoordeling van een stafflid de straf verhoogd kunnen worden.
* Wanneer tijdens een livestream geen gebruik wordt gemaakt van de streamermodus zal een straf van de 2e categorie volgen. Bij herhaaldelijke overtreding zal ter beoordeling van een stafflid de straf verhoogd kunnen worden.

## Bepaling en rechten

1. Opgenomen of gepubliceerd materiaal zoals video, audio of elk ander beeldmateriaal gecreëerd door het gebruiken van onze diensten, blijft voor de duur van 12 maanden intellectueel eigendom van Tedeapolis. Dit recht zal ingaan vanaf publicatie datum.
2. Tedeapolis behoudt zich het recht tot het eisen van verwijdering binnen 24 uur van video, audio of beeldmateriaal in welke vorm dan ook bij overtreding van de [Algemene Plaatselijke Verordening Tedeapolis 2020](https://wetboek.tedeapolis.nl/apv/). Tedeapolis geeft de gebruiker dus 24 uur om de publicatie offline te halen.
3. Tedeapolis behoudt zich het recht tot het eisen van verwijdering binnen 24 uur van video, audio of beeldmateriaal in welke vorm dan ook bij content dat imago schade kan opleveren. Tedeapolis geeft de gebruiker dus 24 uur om de publicatie offline te halen.
4. Tedeapolis kan een schadeloosstelling opleggen van maximaal 10.000,- euro wanneer een gebruiker dusdanig bewust of redelijkerwijs ongegrond imago schade toebrengt aan Tedeapolis.
5. Tedeapolis neemt afstand van het recht op inkomsten dat een gebruiker van de diensten van Tedeapolis omzet. Tedeapolis heeft dus geen enkel recht op gegenereerde inkomsten van een gebruiker.
6. De intellectuele eigendommen van Tedeapolis zijn af te kopen, Voor meer informatie hierover neem contact op met Tedeapolis.
7. Tedeapolis behoudt zich het recht om een dwangsom van 150 euro per dag op te leggen, Deze dwangsom zal enkel door Tedeapolis opgelegd kunnen worden wanneer een gebruiker de publicatie van hem of haar bij overtreding van de Algemene Plaatselijke Verordening Tedeapolis 2020 niet binnen 24 uur offline haalt.
8. Tedeapolis behoudt zich het recht tot verwijdering van een gebruiker bij overtreding van de Algemene Plaatselijke Verordening Tedeapolis 2020.
9. Gebruiker gaat akkoord met alle bovenstaande bepalingen en rechten zodra deze gebruik maakt van onze services. De services zijn bepaald op het gebruik van onze game hosting genaamd "[NL-BE] Tedeapolis | RolePlay" aanwezig op FiveM en of gebruik van onze discord server genaamd "Tedeapolis RolePlay".
